1	Кытын Ваня?
2	Маша но Ваня садын. Куазь туннэ чебер, шуныт. Нош толон вал туж кезьыт! Соин ик соос ӧз быгатэ урамын шудыны. Маша но Ваня ярато шудыны, соос котьку садын, бадӟым корка вадьсын, шудо. 
3	Ваня - куать аресъем пичи пияш. Нылаш - солэн вить аресъем апаез. Ванялэн пичи пуныез вань, со но али садын. Пунылы кельше пиналъёсын шудыны. Со али туж шудо.
4	Нош вань-а Машалэн пуныез? Ӧвӧл, Машалэн ӧвӧл пуныез, солэн вань коӵышез. Но коӵыш коркан, со изе.
5	Соослэн анайзы коӵышен ӵош коркан, со укнотӥ адӟе шудӥсь Ваняен Машаез. Ваня туж ӝог бызе бадзым писпу доры, со Машалэсь ватске. Тодӥськоды-а малы? Маша пуке но синъёссэ киосыныз пытса. Со номыре уг адӟы, со лыдъяське. Малы со озьы каре? Но мар писпу дорын Ваня каре?
6	Со шудон. Куке Маша дугдӥз лыдъяськемысь, со котыр учкиз. Со Ваняез утча: кытчы со пыриз? Тӥ сое адӟиды-а?
7	Маша уг тоды, кытын Ваня. Со пунылэсь юа: "Тон адӟид-а Ваняез?" Но пуны уг быгаты вераськыны! Соин Маша юанэзлы валэктон уг шедьты. Адямиос ноку уг шедьто юанлы валэктон, куке верасько пуныосын!
8	Маша укно пыр анаез шоры учке, анаез мыня. Маша малпа, со адӟиз, дыр, кытчы Ваня ватскиз. "Вера, кытын со!" - шуэ со анаезлы. "Уг, Маша, мон уг быгатӥськы тыныд вераны!" - вера со. Со тодэ, дыр, кытын пияш, но уг поты верамез.
9	Маша каллен вамышъя сад кузя. Со али но тырше Ваняез шедьтыны. Со ӝӧк улэ но пуконъёс улэ учке, Ваня нокытын овол. Со котыр утчаське, но уг быгаты сое шедьтыны.
10	Собере со кылэ куараез, кудӥз бадӟым вуж писпу сьӧрысь кылӥське. Оло со Ваня? Куара нош ик кылӥське! Нылаш рос-прос кылзӥське. Со тылобурдо но, пӧйшур но ӧвӧл. Нылаш таре умой кылэ ни. Отын Ваня луоз!
11	Собере со пичи киез адӟе, нош матэгес лыктыса, йырзэ адӟе. Со серекъя но шуэ: "Мон тонэ шедьтӥ!" Соос кыкназы но шудоесь корка пыро, дыр вуиз мар ке сиыны но кӧня ке ву юыны.
