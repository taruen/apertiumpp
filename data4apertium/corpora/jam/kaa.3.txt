Azamat qayda?
 2	Azamat penen Aygul baǵdıń ishinde. Hawa rayı búgin júda jaqsi, jıllı. Biraq keshe dim suwiq edi! Sol sebepli olar dalada oynay almadı. Azamat penen Aygul oynaǵandı jaqsı kóredi, olar hár dayım úlken uydiń aldındaǵı baǵ ishinde birgelikte oynaydı.
 3	Azamat altı jasar kishkentay bala. Bul qız oniń qarındası, ol bes jasta. Azamattıń kishkentay bir kúshigi bar, házir ol baǵdıń ishinde.  Kúshik balalar menen oynaǵandı jaqsi kóredi. Kúshigi házir júda quwanıshlı.
 4	Al Aygúldiń kúshigi barma? Yaq, Ayguldiń kúshigi joq, oniń pıshıǵı bar. Biraq pıshıǵı úyde, uyqlap otır.
 5	Olardıń anası pıshıǵı menen birge úyde, ol aynadan Azamat penen Aygúldiń oynaǵanına qarap tur. Azamat eski úlken bir terekke qaray qattı jugirip baratır, ol sol terektiń artına Aygúlden jasırınıp atır. Ne ushın ekenin bilesizbe? Aygúl qolı menen kózlerin jawıp tur. Ol esh zattı kórip turǵan joq, ol sanap otır. Ol ne ushın bunday qılıp otır? Al Azamat terektiń qasında ne islep atır?
 6	Bul oyın. Aygúl sanap bolǵannan keyin otırapına qaraydı. Ol " Azamat qay jerge ketti? ", " Oni kórdińler me? " dep izlep atır.
 7	Aygúl Azamattıń qayda ekenin bilmeydi. Kúshikten " Azamatti kórdińbe? " dep soradı. Al kúshik, albette, sóyley almaydı. " Azamat qayda, aytshı!" dep sorawına juwap ala almaydı. Adamlar iyt penen sóyleskende onnan esh qashan juwap ala almaydı!
 8	Aygúl aynadan qarap turǵan anasına qaraydı. Aygúl anasınıń kúlgenin kórip ol Azamattıń qay jerde ketkenin biledi dep oylaydı. " Azamat qayaqta, aytıń! " dep soraydı. " Yaq, Aygúl ayta almayman" dep anası juwap beredi. Ol Azamattıń qayda ekenin bilse de aytqısı kelgen joq.
 9	Aygúl baqshanıń ishinde asıqpastan júr. Azamattı ele de tabıwga háreket etip atır. Stol hámde orındıqlardıń astın qarap atır, biraq Azamat ol jerde joq. Ol barlıq jerdi qarap júr, biraq Azamattı taba almay atır.
 10	Odan keyin ol bir dawıstı esitti, ol dawıs eski úlken aǵashtıń artınan shıǵıp atır. Múmkin bul Azamat shıǵar? Ol dawıs qayttan estildi! Aygúl onı qayttan tıńlaydı. Aygúl itibarlıq penen tıńlaydı. Ol haywan emes, qusta emes. Ol endi dawıstı anıq esitip basladı. Bul Azamat bolıwı kerek!
