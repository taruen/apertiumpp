1   Kusbo Juakko on?
2   Juakko da Mari ollah savus. Siä tänäpäi on hyvä, on ylen lämmin. Vaigu egläi oli ylen vilu! Hyö ei voidu silloi kižata pihal. Juakko da Mari ylen äijäl suvaijah kižata, hyö kižatah ainos yhtes savus suuren taloin ies. 
3   Juakko on pieni brihačču, hänel on kuuzi vuottu igiä. Pieni tyttö on hänen sizär, hänel on viizi vuottu. Juakol on pieni koiru, koiru sežo nygöi on savus. Koiral on vessel kižata nämmien kahten lapsenke. Koiru on ylen iloine nygöi. 
4   Ongo Maril sežo koiru? Ei, Maril ei ole koirua, hänel on kaži. Kaži nygöi on kois, kaži on maguamas. 
5   Heijän muamo on kois kažinke, häi kaččou ikkunaspäi pihale da nägöy Juakon da Marin kižuamas. Juakko terväh juoksou suuren, vanhan puun luo, häi peittyy Maris. Tiijätgo mikse? Mari istuu da hänel käit ollah silmien ies. Häi ei näe nimidä, häi lugou. Mikse häi ruadau nenga? Da midäbo Juakko ruadau puun lähäl? 
6   Se on kiža. Konzu Mari loppou luvun, häi kaččou ymbäri. Häi eččiy Juakkuo: kunnebo häi meni? Näetgo sinä händy? 
7   Mari ei tiijä kus on Juakko. Häi kyzyy koiral: "Näetgo sinä Juakkuo?". Ga koiruhäi ei malta paista! Nenga Mari ei sua vastavustu omah kyzymykseh. Rahvas nikonzu ei suaja vastavustu, ku paistah koirienke! 
8   Mari kaččou muamah ikkunan tagua, hänen muamah nagrau. Mari duumaiččou, ku häi nägi kunne Juakko meni: "Sano minule kusbo häi on", sanoi häi muamalleh. "En, Mari, en voi sanuo sinule!" vastuau häi. Ga häi varmah tiedäy kus brihačču on, häi ei tahto sanuo. 
9   Mari hilʼlʼah astuu savus läbi. Häi oppiu eččie Juakkuo. Häi kaččou stolan alle da stuulien alle, ga Juakkuo ei ole sie. Häi kaččou kaikkiele, ga ei voi löydiä Juakkuo. 
10  Sit häi kuulou iänen, se kuuluu suuren, vahnan puun tagua. Voisgo se olla Juakko? Iäni uvvessaharja rubei kuulumah! Häi kuundelou tarkah. Se ei ole lindu libo mitah muu elätti. Nygöi häi voi kuulla sidä hyvin. Se pidäs olla Juakko!
11  Sit häi nägöy sežo pienen käin da konzu häi tulou lähembä, häi nägöy brihačun piän. Mari nagrau da sanou: "Lövvin sinuu!". Hyö mollembat ollah ilozet da lähtietäh kodih, on aigu syvvä midätah da juvva vähän vetty.
