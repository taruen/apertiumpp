1	KUS ON JAMES?
2	James ja Mary on aias. Täna on väga ilus ilm, on väga soe. Aga eile oli väga külm! Nad ei saanud siis väljas mängida. James ja Mary armastavad mängida, nad mängivad alati koos aias, mis asub suure maja ees.
3	James on väike poiss ja ta on kuue-aastane. Väike tüdruk on tema õde, ta on viie-aastane. Jamesil on pisike koer, ka koer on aias. Koerale meeldib lastega mängida. Koer on praegu väga õnnelik.
4	Kas Maryl on ka koer? Ei, Maryl ei ole koera, tal on kass. Aga kass on majas, ta magab.
5	Nende ema on majas koos kassiga, ta vaatab aknast, kuidas James ja Mary mängivad. James jookseb kiiruga suure puu juurde, ta peidab end Mary eest. Kas sa tead miks? Mary istub ning hoiab oma käsi silmade ees. Ta ei näe midagi ja ta loetleb numbreid. Miks ta seda teeb? Ja mida teeb James puu taga?
6	See on mäng. Kui Mary on numbrite loetlemise lõpetanud, vaatab ta ringi. Ta otsib Jamesi - kuhu ta läks? Kas sa nägid teda?
7	Mary ei tea, kus James on. Ta küsib koeralt: " Kas sa nägid Jamesi?". Aga loomulikult ei oska koer rääkida! Seega ei saa Mary temalt ühtegi vastust oma küsimusele. Inimesed ei saa kunagi koertelt vastuseid!
8	Mary vaatab ema, kes on aknal, ta ema naerab. Mary arvab, et ta teab kuhu James läks, "Ütle mulle, kuhu ta läks!" lausub ta emale. "Ei Mary, ma ei või sulle seda öelda!" vastab ta Kuigi ta arvatavasti teab, kus James on, ta ei taha seda öelda.
9	Mary jalutab aeglaselt läbi aia. Ta ikka veel üritab leida Jamesi. Ta vaatab laua alla ja toolide alla, aga James ei ole seal. Ta otsib kõikjalt, kuid ta ei leia Jamesi.
10	Äkitselt kuuleb ta krabinat, see tuleb suure puu tagant. Kas see võiks olla James? Jälle see krabin! Ta kuulatab tähelepanelikult. See ei ole lind ega muu loom. Ta kuuleb nüüd seda krabinat päris hästi. See peab olema James!
11	Siis märkab ta väikest kätt ja kui ta jalutab lähemale, märkab ta ka Jamesi pead! Ta naerab ja ütleb: "Ma leidsin su!" Nad on mõlemad õnnelikud ja lähevad tuppa, sest on aeg midagi süüa ja juua natuke vett.
