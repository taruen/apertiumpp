AZAMAT QAYDA?
Azamat penen Aygúl baǵda. Búgin hawa-rayı júda jaqsı, jıllı. Biraq keshe júda suwıq boldı. Sol sebepten olar dalada oynay almadı. Azamat penen Aygúl oynaǵandı jaqsı kóredi, olar barqulla úlken úydiń aldındaǵı baǵda birge oynaydı.
Azamat altı jasar kishkene bala. Qız onıń qarındası, ol bes jasta. Azamattıń kishkene bir kúshigi bar, házir ol da baǵda. Kúshik balalar menen oynaǵandı jaqsı kóredi. Kúshigi házir júda quwanıshlı. 
Al Aygúldiń kúshigi barma? Yaq, Aygúldiń kúshigi joq, onıń pıshıǵı bar. Biraq pıshıǵı úyde, uyıqlap atır. 
Olardıń anası pıshıǵı menen birge úyde, ol aynadan Azamat penen Aygúldiń oynaǵanına qarap tur. Azamat eski úlken bir terekke qaray qattı júgirip baratır, ol Aygúlden jasırınıp atır. Ne ushın ekenligin bilesizbe? Aygúl qolı menen kózlerin jawıp otır. Ol hesh nárseni kórip turǵanı joq, ol sanap atır. Aygúl ne ushın bunday qılıp atır? Hám Azamat terektiń qasında ne qılıp atır?
Bul oyın. Aygúl sanap bolǵannan keyin átirapına qaradı. Ol "Azamat qayerge ketti? Onı kórdińizbe?" - dep izlep atır. 
Aygúl Azamattıń qayda ekenin bilmeydi. Kúshikten "Azamattı kórdińbe" - dep sorap atır. Biraq kúshik, álbette, sóyley almaydı. Sonıń ushın Aygúl óz sorawına juwap ala almaydı. Adamlar iyt penen sóyleskende odan hesh qashan juwap ala almaydı! 
Aygúl aynadan anasına qaraydı, anası ırjıyıp atır. Aygúl ol Azamattıń qayerge ketkenin biledi dep oylap atır. "Azamat qayda, aytıń!" - dep soraydı. "Yaq, Aygúl, ayta almayman!" - dep anası juwap berdi. Ol Azamattıń qayerde ekenligin bilse de aytqısı kelmedi. 
Aygúl baǵdıń ishinde áste júripti. Ol ele Azamattı tabıwǵa háreket etip júr. Ol stol hám stullardıń astın ańılıp atır, biraq Azamat hesh jerde joq. Ol hámme jerdi qarap atır, biraq onı taba almay atır. 
Keyin ol bir ses esitedi, bul ses eski úlken terektiń artınan shıǵıp atır. Múmkin bul Azamat shıǵar? Ses jáne esitildi! Aygúl dıqqat penen tıńlaydı. Bul qus ta, haywan da emes. Ol sesti anıq esitip atır. Bul Azamat bolıwı kerek!
Keyin ol kishkene bir qol kóredi, al jaqınraq kelgen waqıtta ol Azamattıń basın da kóredi! Aygúl "seni taptıp" - dep kúledi. Olar ekewi de quwanıshlı úyge kiyatır, bir nárse jep, azıraq suw ishetuǵın waqıt boldı!
